<html>
    <head>
        <title>Volunteers | Midburn</title>
        <link rel="shortcut icon" href="favicon.ico">
        <meta name="viewport" content="width=device-width, initial-scale=1.0">
        <style>
            body {
                direction: rtl;
            }
        </style>
    </head>
    <body>
        <div>
<strong>מתנדב יקר,</strong>
<br>
<strong>אנו מודים לך על נכונותך להציע סיועך ותרומתך לעמותת מידברן ומברכים אותך בברכת 'ברוך הבא הביתה'.</strong>
<br>
ידוע לנו כי במסגרת ההתנדבות תשקיע/י שעות רבות, משאבים ואת מרצך ואף ייתכן שתוציא/י כספים והוצאות ועל כך אנו אסירי תודה ומלאי הערכה והוקרה.
<br>
כמשתתף/ת באירועי מידברן ובמיוחד <strong><u> כמתנדב/ת בעמותה, הנך מתבקש/ת לפעול ולהתנהל על פי עשרת העקרונות של ארגון Burning Man בארה"ב, כפי שאומצו על ידי עמותת מידברן, וחלים על כל אירועי העמותה.</u></strong>
<br>
במסגרת התנדבותך, הנך מייצג/ת את רוח העמותה, ועל כן חשוב במיוחד שתקפיד/י על ביצוע נאות של הנחיות המארגנים.
<br>
נשמח לשמוע דעתך, הצעותיך והערותיך במסגרת פעילות העמותה ואירועים שתקיים.
<br>
<br>

<u>הצהרה והתחייבות:</u>
<br>
1. אני מצהיר/ה בזה על רצוני ונכונותי להתנדב בעמותת "מידברן" ("העמותה") כאשר ידוע לי כי התנדבותי הינה בהתאם לצרכי העמותה ובאפשרות העמותה שלא להשתמש בי כמתנדב/ת.
<br>
2. התנדבותי נעשית מרצוני הטוב ומבחירה חופשית, מתוך הזדהות עם פעילות העמותה ומטרותיה. 
<br>
3. התנדבותי נעשית ללא קבלת תמורה כספית או אחרת, למעט החזר הוצאותי, אם יהיו כאלה - ובמידה שאושרו ע"י העמותה - בין אם על ידי העמותה או מצד שלישי כלשהו.
<br>
4. ידוע לי כי אין ביני לבין העמותה הסכם עבודה או הסכם אחר הנוגע לפעילותי כמתנדב, כי לא אקבל שכר או גמול כלשהו, וכי לא מתקיימים ביני לבין העמותה יחסי עובד-מעביד.
<br>
5. ידוע לי כי פרטי האישיים ישמרו על ידי העמותה לצורך שמירה על הקשר, וכי הם לא ימסרו לצדדים שלישיים למעט במקרים שיש צורך להעבירם על פי הדין לרשות מוסמכת.
<br>
6. אני מתחייב/ת לשמור על  <a href="http://bit.ly/MB-Safety">הנחיות הבטיחות הכלליות של אירועי העמותה</a>  ולעשות כל שנדרש לשמור עליהם, ו/או כדי למנוע סיכון של בריאותי ושלומי, ו/או שלומם ובריאותם של כלל מתנדבי ומשתתפי האירוע.
<br>
7. התנדבותי תתבצע בימים ובשעות הנוחים לי, כפי שאמסור לאחראי המתנדבים/ראש המחלקה מפעם לפעם. איני מתחייב/ת לעמותה על תקופת התנדבות כלשהי, או על ימים ושעות מוגדרים לביצוע התנדבותי, והנני רשאי/ת להפסיק את התנדבותי בכל עת  בהודעה של זמן סביר מראש.
<br>
8. הוסבר לי כי אינני כפוף/ה למרותו של אף גורם בעמותה, אלא אם מדובר בעניינים מקצועיים או בענייני בטיחות, בהם עליי למלא אחר הוראות מקצועיות או בטיחותיות, כפי שיינתנו לי על ידי הגורמים מוסמכים בעמותה, וזאת כתנאי להתנדבותי בתפקידים אלו.
<br>
9. קראתי את <a href="http://bit.ly/MB-10P">עשרת העקרונות</a>, הבנתי אותם ומתחייב/ת לפעול לאורם.
<br>
10. קראתי את <a href="http://bit.ly/MB-T_C">התנאים הכלליים להשתתפות באירועי העמותה</a> ואת <a href="http://bit.ly/MB-Survival">מדריך ההישרדות</a>.
<br>
11. אני מתחייב/ת לשמור על סודיות כל מידע מכל סוג שיגיע אלי בכל דרך ואופן שהם עקב פעילותי במסגרת ההתנדבות, ולא לעשות בו שימוש שלא לצורך ביצוע התנדבותי ו/או עבור העמותה.
<br>
12. הריני מצהיר/ה ומאשר/ת כי הנני בריא/ה וכשיר/ה בגופי ובנפשי ומסוגל/ת לפעול כמתנדב/ת באירוע ו/או 
בעמותה ו/או בפעילות אליה התנדבתי במסגרת העמותה. במידה ואדרש ע"י העמותה להמציא אישור רפואי, ברור לי כי המצאת אישור כזה הינה תנאי להתנדבותי, וללא אישור כאמור לא אבצע כל פעילות שלגביה נדרש האישור.
<br>
13. ידוע לי כי התנדבותי זו אינה מוכרת כ״התנדבות״ עפ״י הוראות חוק הביטוח לאומי.